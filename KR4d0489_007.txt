# -*- mode: mandoku-view; -*-
#+TITLE: 惟實集
#+DATE: 2015-08-25 00:11:40.690955
#+PROPERTY: ID KR4d0489
#+PROPERTY: BASEEDITION WYG    
#+PROPERTY: JUAN 卷七
<pb:KR4d0489_WYG_007-1a>¶
欽定四庫全書¶
　惟實集卷七¶
　　　　　　　　　　　　　元　劉鶚　撰¶
　七言絶¶
　　寄舊友張漢傑二首¶
幾度思君欲白頭凄然常隱去年秋此心恨殺中&KR0893;水¶
不向棲霞樓畔流¶
雙鳳堂前日往來東坡池上幾徘徊遙知尊酒相逢處¶
<pb:KR4d0489_WYG_007-1b>¶
風雨凄涼半是苔¶
　　九日峽江舟中¶
秋風如此客辭家重理平生舊帽紗不是故山無白酒¶
年年奔走負黄花¶
　　仙茒¶
風雨凌空一葉飛師生邂逅即天機山林小草知何限¶
汝獨神仙得所依¶
　　秋山圖¶
<pb:KR4d0489_WYG_007-2a>¶
石田荒盡豆苗稀素化為緇尚未歸不是此山無好景¶
草心正欲報春暉¶
　　清明有感¶
花開如雨栁如烟風景雖奇節序遷兒女不知春漸晚¶
隔牆猶自弄鞦韆¶
　　楊花¶
如雪紛紛不自持殷勤長藉好風吹莫欺此日飄零甚¶
猶有為萍變化時¶
<pb:KR4d0489_WYG_007-2b>¶
　　城南飲歸¶
無分騎驢趁早朝城南飲散雪初銷北風吹酒忽成醉¶
夢裏行過第二橋¶
　　題東山髙卧圖¶
東山攜妓嬉遊日敢意胷存萬甲兵今日總戎真豎子¶
徒耽歌舞誤蒼生¶
　　寄士彦僉憲十絶¶
城郭荒村處處同五羊樓觀倚晴空時平若建麒麟閣¶
<pb:KR4d0489_WYG_007-3a>¶
更畫何人第一功¶
訓練精兵捷若神從渠百變日如雲向來諸葛今何似¶
青眼髙歌獨望君¶
世祖成宗德業深百年培植士如林登車攬轡平生志¶
孝子忠臣萬古心¶
情好雖親音問疎秋來眠食近何如因風敢致平安問¶
謾折梅花當寄書¶
緑章夜奏玉皇家八載奇勳信可誇待得九重丹詔下¶
<pb:KR4d0489_WYG_007-3b>¶
共君握手看梅花¶
自别京華意惘然浮雲過眼十三年白頭太守成何事¶
又促乗驄瘴海邊¶
㑹稽山與白雲齊海濶誰憐雁過稀猶幸嶠南天氣暖¶
免教遊子歎無衣¶
更無錢可歎空囊杜老何從糴太倉共説羊城饒貯蓄¶
山中尚有禹餘糧¶
帝王曾此理薰絃尚覺遺音滿耳邊若使聞韶仍大嚼¶
<pb:KR4d0489_WYG_007-4a>¶
絶勝騎鶴更腰纒¶
蕭蕭木葉落窮冬倦客翛然况味同珍重孤根如鐵石¶
少須明日又東風¶
　　題應瑒三入承明圖¶
安車三度入承明七子詩應讓老成好是衣冠遺澤逺¶
諸孫猶自負亷聲¶
　　題聶侯所藏美人圖¶
紈扇將題若有思芭蕉陰裏立多時精神飛度君王側¶
<pb:KR4d0489_WYG_007-4b>¶
不覺忘形下筆遲¶
　　題坐睡圖¶
劫塵不到華山雲岸幘披襟立樹根世事料應看不得¶
何妨合眼且忘言¶
　　贈琴士翁希疇二首¶
唐虞世逺已堪憐况值干戈十八年民慍不知誰為解¶
煩君共我理薰絃¶
髙山流水幾知音靜聽君彈感慨深縱使鍾期如可鑄¶
<pb:KR4d0489_WYG_007-5a>¶
更從何地得黄金¶
　　五王並馬圖¶
春風並馬宛如仙夜雨淋鈴似可憐太息弟兄多若此¶
更無能識九齡賢¶
　　題栗侯所藏牡丹菊圖二首¶
洗盡繁華賦楚騷秋風澹泊苦相遭沈香亭北多佳趣¶
爭似柴桑栗里髙¶
國色天香結習空寒英晚節竟誰同平生富貴渾忘卻¶
<pb:KR4d0489_WYG_007-5b>¶
宛似翛然國士風¶
　　題胡彬所藏乃祖澹菴書藁後二首¶
上書乞斬秦丞相海島生還已白顛尚幸老臣心似鐵¶
平生風節愈蒼然¶
曾&KR0184;一死爭三事思退如今又一秦書奏但知强國體¶
似公忠義幾何人¶
　　野史口號碑四十四首¶
近城民砦十破九元戎束手末如何宜章軍馬雖無敵¶
<pb:KR4d0489_WYG_007-6a>¶
只恐來時風雨多¶
彎頭又益湖南賊近郭時時虜掠人足食足兵無早計¶
明年此際恐無人¶
五百健兒乗鋭出十三个賊一時來行糧功賞俱烏有¶
興盡翻然解賊囘¶
好利善諛周亞父特皆收録作親臣憲君縱有春如海¶
那得吹嘘及逺人¶
已聞祇候升州判巡徼俄聞亦佐州英徳只今為外府¶
<pb:KR4d0489_WYG_007-6b>¶
官民多怨更多愁¶
曾聞濯足折黥布供帳俄驚王者同豪傑尚須如此待¶
况今不過小夫雄¶
城中謾有逹喇罕城外仍多呼喇孩城外城中無可那¶
生民憔悴轉堪哀¶
何以齊桓成伯業為能專任管夷吾毁譽黒白今無辨¶
後世誰烹阿大夫¶
憂國憂君臣杜甫無聊無賴只吟詩當時一片心如血¶
<pb:KR4d0489_WYG_007-7a>¶
贏得千秋萬古知¶
得財縱賊尋常事為報私讎或滅門我亦臨風長太息¶
一家富貴百家寃¶
水軍萬户嗟何益何者為軍何者船料想此時為此䇿¶
權都歸已利都專¶
羣兇冗擾心何一二帥參差意不同闗北翻傳消息好¶
闗南河道幾時通¶
蒙君號令明如日兵罕相違便斫頭孺子紛紛無足數¶
<pb:KR4d0489_WYG_007-7b>¶
濫叨功賞取封侯¶
蒙君信是奇男子誓滅官陂老賊園嘗膽卧薪心獨苦¶
惜無公是與公非¶
直將民社同兒戲不蓄干戈不蓄兵軍馬不來無别䇿¶
只催百姓急脩城¶
賊兵欲向翁源洞糾合官陂來打韶此䇿若行誠可慮¶
南雄唾手可能招¶
遮留使者來文牒恃勢要君真可誅憲紀皇皇無示弱¶
<pb:KR4d0489_WYG_007-8a>¶
盛衰闗數不闗渠¶
王師為體須持重主將猶須紀律明功業直須豪傑做¶
如何貪鄙可論兵¶
羣賊知無兵可恃邇來充斥遍西郊官陂忽聽兵雲合¶
賴有元戎為解嘲¶
墳墓俄驚俱發掘妻孥生死若雲浮憑誰乞我金千鎰¶
自願提兵殄寇讎¶
五鬼相纒何日了一官如水曷勝窮謾憑商賈供薪米¶
<pb:KR4d0489_WYG_007-8b>¶
亂石灘頭一夕空¶
甑已破矣顧何益好把胸懷大展開天賦我才應有用¶
千金散盡或重來¶
摶沙儘力苦難合誰識同心利斷金白髮老臣腸欲斷¶
忍看民社付浮沈¶
北道只云張帥在憲君倚賴重如山那知世道如前險¶
二使遭逢亂石灘¶
水軍萬户新開府氣勢憑陵藹若雲又欲遣人求二使¶
<pb:KR4d0489_WYG_007-9a>¶
倉皇一夜竟無軍¶
責人以禮翻成怨待只依稀恐失幾幾到兩難無處制¶
是非莫較不如歸¶
城南健兒亦英鋭惡若哮虎何崎崯昨日送船多戰死¶
興言討賊亦寒心¶
東村喪牛不滿百西村喪牛百有餘牛盡田荒民困苦¶
爭趨刀劍去犁鋤¶
解衣衣我食食我况兼别眼意尤親赤心効報翻成咎¶
<pb:KR4d0489_WYG_007-9b>¶
自笑書生太認真¶
邇來比比都元帥聞此令人頗失驚顛倒羣雄固如此¶
但愁識者反相輕¶
俄聞二使俱遭縶九曲愁腸痛不禁卻憶今年正二月¶
曾為傷虎故傷心¶
料想衣裳俱剥盡幸憐肢體未傷殘愁心耿耿知無寐¶
况值嚴冬夜苦寒¶
生民困苦亦已極官府徵呼又逼人上下但知求富利¶
<pb:KR4d0489_WYG_007-10a>¶
不知總為賊驅民¶
生民憔悴可痛哭無處告訴只顛狂更看消息還何似¶
亦復東風到五羊¶
七十已衰仍苦病自憐無力任驅馳明當告老乞骸骨¶
孝子忠臣兩得之¶
西江涸轍望君久朝廷倚君真如山北來軍馬已雲㑹¶
好調元戎早出闗¶
可憐仁化蒙君禮討賊晝夜多經營當時不爇官陂砦¶
<pb:KR4d0489_WYG_007-10b>¶
此際賊盜已臨城¶
曾因犯律殺愛卒毎為養士揮千金闗南豪傑有如此¶
太息誰人知苦心¶
賊兵如入無人境村落多為失主民束手待看臺領破¶
班超介子果何人¶
可憐日蹙國百里昨日又破陂頭村啞子食荼徒自苦¶
少陵欲哭又還吞¶
監司待我真骨肉我敬監司如父兄縱使監司如可負¶
<pb:KR4d0489_WYG_007-11a>¶
敢欺明主負朝廷¶
此來恨殺彎頭賊白晝蓮花峯上旗監前半夜閙到曉¶
公然對面相陵欺¶
兩月河流乾欲斷南雄消息了無聞苦無良䇿開道路¶
時復北望瞻風雲¶
老軍樵採供衣食官府饑寒痛逼之賊滿四郊無處採¶
忍聞半日盡逃移¶
　　連山縣尹吉文曾玉輝没於寇購得其妻髙麗娘¶
<pb:KR4d0489_WYG_007-11b>¶
　　　子及子燕京驢為收骨殖資贈還郷¶
莽莽愁雲度庾闗八千餘里到連山英雄有骨天應相¶
得共妻兒一共還¶
　¶
　¶
　¶
　¶
　惟實集巻七¶
